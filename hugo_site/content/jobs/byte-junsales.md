---
date: 2019-03-31T00:00:00+02:00
draft: false
company_name: "Byte"
company_logo: "/static/jobs/byte.svg"
contact_email: ""
job_title: "Commercieel medewerker binnendienst met IT/e-commerce affiniteit"
company_url: "https://www.byte.nl"
apply_url: "https://www.byte.nl/vacatures/werk/5563-junsales"
job_location: "Netherlands, Amsterdam"
job_type: "Full-time"
---

Wil jij werkzaam zijn in hartje Amsterdam, ben jij commercieel ingesteld maar toch ook met een nerdy randje? Dan is Byte op zoek naar jou! Als slimme en enthousiaste new business medewerker voor het 9-koppige marketing- en salesteam leer je zowel de kneepjes van het salesvak, als een goede basiskennis van techniek die je later nog goed van pas gaat komen.

# Over Byte
Byte is één van de meest innovatieve spelers wereldwijd op het gebied van hosting met de volledige focus op de e-commerce software Magento. We werken veel samen met webdevelopers en marketingbureaus om top of the bill hostingoplossingen te bieden voor de shops die zij beheren. Binnen Nederland zijn we marktleider en momenteel zetten wij ook onze eerste stappen op de internationale markt. Byte HQ staat aan de rand van het Westerpark in Amsterdam. We zijn met 35 jonge mensen en plezier in het werk staat bovenaan onze prioriteitenlijst.

# Jouw functie
Samen met collega’s van het salesteam ben je verantwoordelijk voor het aantrekken van nieuwe partners en klanten. Met jouw scherpe analytische vermogen, signaleer jij nieuwe kansen in de markt die je vervolgens omzet in concrete plannen en acties. Op beurzen en events ben jij hét gezicht van Byte. Wij bieden jou dan ook graag de kans om te leren hoe je een technische behoefte kunt omzetten in commerciële kans. Je legt verantwoording af aan de teamleider Sales en Marketing.

Je functie is heel breed en we horen ook vooral graag van jou wat jij leuk vindt of graag wil leren. Als je het aankunt, krijg je ook veel verantwoordelijkheid ;-).

# Dit ben/heb jij
* Enige ervaring in een commerciële rol gaat jou goed van pas komen;
* Minimaal HBO werk- en denkniveau;
* Affiniteit met techniek en je vindt het leuk om daar meer over te leren;
* Commercieel gedreven, initiatiefrijk, kritisch en oplossingsgericht;
* Flexibel met een goede dosis humor;
* No-nonsense mentaliteit, kan zelfstandig werken en neemt je verantwoordelijkheid;
* Vloeiende beheersing van Nederlands en Engels

# Dit krijg je ervoor terug
Uitdagend werk met gemotiveerde collega's en fantastische arbeidsvoorwaarden. Veel ruimte om door te groeien. Een plek waar je jezelf mag zijn. Maar ook: een jaarlijks weekendje weg naar onbekende bestemming, womibo's, geen zorgen om je reiskosten, overheerlijke koffie, de beste hardware om mee te werken, vitaliteitsbudget, een wekelijks hardlooprondje voor wie wil, een goed potje voor je oude dag, flexibele werktijden, heel veel lol, en natuurlijk een mooi salaris. Meer weten? Check dan [deze pagina](https://www.byte.nl/vacatures/arbeidsvoorwaarden) of mail [Elisabeth](mailto:jobs@byte.nl?subject=I'd%20like%20to%20know%20more%20about%20the%20vacancy)!

